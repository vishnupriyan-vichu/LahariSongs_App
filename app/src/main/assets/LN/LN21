21. கண்ணா கருணை நிறை கண்ணா
கண்ணா கருணை நிறை கண்ணா 
உன்னை எண்ணாத நாளில்லையே

\tதினம் பாடுகின்றேன் - உன்னை போற்றுகின்றேன்
\tஇசை பாடியே வாழ்த்துகின்றேன்

மனம் என்னும் கோவிலிலே வந்தாய் கண்ணா 
தினம் உன்னை நான் துதிக்க வைத்தாய் கண்ணா 
என்றென்றும் உன்னருகில் நான் இருக்க 
என்னை அரவணைத்து உன் அன்பில் இணைத்தாய் கண்ணா

பொன்னான மனம் ஒன்று தந்தாய் கண்ணா - அதில் 
பூவான உன் நினைவை வைத்தாய் கண்ணா 
கண் பார்க்க முடியாமல் மறைந்தாய் கண்ணா - என்னை 
கரை சேர்த்து கண்ணீர் யாவும் துடைத்தாய் கண்ணா
