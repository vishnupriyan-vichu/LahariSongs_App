பன்னிரண்டாம் அத்தியாயம் - பக்தி யோகம்

1. அர்ஜுனன் கூறியது: எந்த பக்தர்கள் இவ்வாறு நிலைபெற்ற மனத்தினராய் உன்னை எப்பொழுதும் பூஜிக்கின்றார்களோ, மேலும் எவர்கள் இந்திரியங்களுக்கு புலனாகாத அழிவில்லாத பொருளை பூஜிக்கின்றார்களோ, அந்த இரண்டு வகையினருள் எவர்கள் சிறந்த யோகிகள்?

2. ஸ்ரீ பகவாள் கூறியது: என்னிடத்தில் மனத்தை வைத்து, நிலைபெற்ற மனத்தினராய், உயர்ந்த விசுவாசம் நிறைந்தவர்களாய் எவர்கள் எப்பொழுதும் என்னையே சிந்திக்கின்றார்களோ, அவர்கள் யோகிகளில் சிறந்தவர்கள் என்று என்னால் கருதப்படுவார்கள்.

3. ஆனாலும் எல்லா ஜீவன்களுக்கும் நன்மையை நாடுபவர்களாயும், எல்லா நிலைமைகளிலும் சமபுத்தியுடன் இருக்கும் அடங்கிய இந்திரியங்களை உடையவர்களாயும்,

4. சொல்லுக்கு அடங்காததாயும் கண்ணுக்கு விளங்காததாயும் மனதுக்கு எட்டாததாயும் எங்கும் உள்ளதாயும் என்றும் உள்ளதாயும் அசைவற்றதாயும் நிலைபெற்றதாயும் உள்ள அழியாப்பொருளை எவர்கள் பூஜிக்கின்றார்களோ, அவர்களும் என்னையே அடைகின்றனர். 

5. வெளியாங்கமாகாத பொருளில் நாட்டம் கொள்பவர்களுக்கு சிரமம் அதிகம். மனிதர்களால் அந்த வெளியரங்கமாகாத தெய்வீகநெறி கஷ்டத்தாலேயே அடையப்படுகின்றது.

6. ஆனால் எவர்கள் எல்லா கர்மங்களையும் என்னிடத்தில் துறந்து என்னையே உயர்பொருளாய்க் கொண்டு மற்றொன்றையும் சாராத யோகத்துடன் என்னையே தியானித்து வணங்குகின்றனரோ, 

7. பார்த்தா! அந்த என்னிடம் ஒன்றிவிட்ட மனமுடையவர்களை சாவுடன் கூடிய சம்சாரக்கடலினின்று சீக்கிரத்தில் கரையேற்றிக் காப்பவனாக நான் வருகின்றேன்.

8. என்னிடத்திலேயே மனத்தை ஆழ்த்து; என்னிடத்தில் புத்தியை வை; அதன் பின் என்னிடத்திலேயே வாழ்வாய்; இதில் சந்தேகம் ஏதுமில்லை.

9. தனஞ்சயா! ஆனால் என்னிடத்தில் சித்தத்தை எப்பொழுதும் நிறுத்துவதற்கு இயலவில்லையென்றால், யோகப்பயிற்சியால் என்னை அடைவதற்கு முயல்வாய்.

10. பயிற்சி செய்யவும் இயலவில்லையென்றால் எனக்காக கர்மம் செய்வதையே உயர்வாகக் கொள்வாய்; கர்மங்களை செய்வதாலும் நீ பூரணத்தை அடைவாய்.

11. மேலும் இதை செய்யக் கூட இயலவில்லையென்றால், அடங்கிய மனத்தினனாய் எல்லாக் கர்மங்களின் பலனையும் துறந்தவனாய் என்னுடைய யோகத்தில் சரண்புகுவாய்.

12. பயிற்சியைவிடஞானம் சிறந்ததாம், ஞானத்தைவிட தியானம் சிறந்ததாம். தியானத்தைவிட கர்மபலனைத் துறப்பது சிறந்ததாம். துறவினால் அதிசீக்கிரத்தில் சாந்தி கிட்டுகின்றது.

13. எவள் எவ்வுயிர்களிடத்திலும் பகைமை இல்லாதவனாய், சிநேகம் உடையவனாய், கருணை உடையவனாய், 'என்னுடையது', 'நான்' என்னும் எண்ணம் இல்லாதவனாய், இன்பத்தையும் துன்பத்தையும் சமமாய் எண்ணுபவனாய் இருக்கின்றானோ.

14. எந்த யோகி எப்பொழுதும் மன அமைதி உடையவனாய், இதயத்தில் சுத்தமுள்ளவனாய், திடமான நிச்சயம் உடையவனாய், என்னிடத்தில் மனத்தையும் புத்தியையும் அர்ப்பணம் செய்தவனாய், என் பக்தனாய் இருக்கின்றானோ, அவன் எனக்கு பிரியமானவன்.

15. எவனால் உலகம் பாதிக்கப்படுவதில்லையோ, எவன் உலகத்தால் பாதிக்கப்படுவதில்லையோ, எவன் மகிழ்ச்சியாலும் அச்சத்தாலும் எழும் மனக் கிளர்ச்சியினின்று விடுபட்டவனோ, அவன் எனக்குப் பிரியமானவன்.

16. எவன் எதிலும் எதிர்பார்ப்பற்றவனாய், பரிசுத்தனாய், திறமை உடையவனாய், ஒரு பட்சத்தை சாராதவனாய், கவலையற்றவனாய், எல்லாக் காமிய கர்மங்களையும் துறந்தவனாய், என்னுடைய பக்தனாய் உள்ளானோ, அவன் எனக்குப் பிரியமானவன்.

17. எவன் மகிழ்வதில்லையோ, வெறுப்பதில்லையோ, துயரப்படுவதில்லையோ, ஆசைப்படுவதில்லையோ, நல்லவையும் தீயவையுமான அனைத்தையும் விட்டவனோ, என்னிடம் பக்தியுள்ளவனோ, அவன் எனக்குப் பிரியமானவன், எவள்

18. பகைவனிடத்திலும் நண்பனிடத்திலும் மானத்திலும் அவமானத்திலும் சமமானவனும், குளிரிலும் வெப்பத்திலும் சுகத்திலும் துக்கத்திலும் சமமானவனும் பற்றற்றவனும் எவனோ, 

19. இகழ்ச்சியுைம் புகழ்ச்சியையும் ஒன்றாகக் கொண்டவளாயும், மௌனியாயும், கிடைப்பதைக் கொண்டு சந்தோஷம் அடைபவனாயும், தன் வாசஸ்தலத்திலும் பற்று இல்லாதவனாயும், திடசித்தம் உடையவனாயும், என்னை மிகவும் நேசிப்பவனாயும் உள்ள மனிதன் எவனோ, அவன் எனக்குப் பிரியமானவன்.

20. நிச்சயமாக எவர்கள் விசுவாசம் நிறைந்தவர்களாய், என்னையே தியானிப்பவர்களாய், என்னையே நேசிப்பவர்களாய் இங்கே கூறியவண்ணம் தர்மத்தின் சாரத்தைப் பின்பற்றுகின்றார்களோ, அவர்கள் எனக்கு மிகவும் பிரியமானவர்கள்.
