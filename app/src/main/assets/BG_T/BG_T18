பதினெட்டாம் அத்தியாயம் - மோக்ஷ சந்நியாச யோகம்

1. அர்ஜுனன் கூறியது: கேசி என்னும் அசுரனை மாய்த்தவனே! துறவினுடைய மெய்ப்பொருளையும் தியாகத்தினுடைய மெய்ப்பொருளையும்; அவ்விரண்டிலும் உள்ள வித்தியாசத்தையும் அறிந்துகொள்ள விரும்புகிறேன்.

2. ஸ்ரீ பகவான் கூறியது காமிய கர்மங்களை விட்டுவிடுதலை துறவு என ஞானிகள் கருதுகின்றனர் கர்மங்களின் பலனை விடுதலை தியாகம் என்று அறிவாளிகள் கூறுகின்றனர்.

3. சிலர் எல்லா கர்மங்களிலும் தீமை இருப்பதால் அவைகள் எல்லாமே விட்டுவிடப்படவேண்டும் என்றும், வேறுரிலர் யக்ஞம், தானம், தவம், என்னும் கர்மங்கள் விடத்தக்கவை அல்ல என்றும் கூறுகின்றனர்.

4. பாரதா! இப்பொழுது தியாகத்தைப் பற்றிய என் கருத்தைக் கேள் மனிதரில் சிறந்தவனே! தியாகமும் மூன்று வகைப்பட்டதாகும்.

5. யக்ஞமும், தானமும் தவமும் விடத்தக்கவை அல்ல. ஏனெனில் யக்ஞமும் தானமும் தவமுமே ஞானிகளுக்கு பரிசுத்தம் அளிப்பவை.

6. பார்த்தா! இந்த கர்மங்களும் கூட பலனில் பற்றின்றி செய்யப்படவேண்டியவை என்பது என்னுடைய நிச்சயமும் உயர்ந்ததும் ஆகிய கொள்கை.

7. இயற்கையின் நியமத்திற்குரிய கர்மங்களை துறப்பது சரியல்ல, மதிமயக்கத்தினால் உண்டான இப்படிப்பட்ட தியாகம் தாமஸம் எனப்படும்.

8. துன்பம் தருவது என்று கருதியோ, மெய்வருத்தத்திற்கு அஞ்சியோ எந்த கர்மத்தை ஒருவன் விடுகின்றானோ, அவன் ராஜஸமான தியாகத்தை செய்து தியாகப் பயனை அடையவே மாட்டான்.

9. எவன் இயற்கையின் நியமமாகிய கர்மத்தை செய்யும்பொழுது அதன் பலனையும் பற்றையும் விட்டு, இது செய்யவேண்டிய கடமை மட்டுமே என்று நினைத்து செய்கின்றானோ, அவனுடைய தியாகம் ஸாத்வீகம் எனப்படும்.

10. எவன் தனக்கு சாதகமாக இல்லாத கர்மத்தை வெறுக்காமலும், தனக்கு சாதகமான கர்மத்தில் பற்று கொள்ளாமலும் இருக்கின்றானோ. அவனுடைய தியாகமே ஸாத்வீகமானது. மேலும் அந்த ஞானியே சந்தேகத்தினின்று விடுபட்டவன்.

11. தேகம் தரித்தவனான மனிதனுக்கு கர்மத்தை முற்றும் விடுவதற்கு இயலாது. ஆகவேதான் எவன் கர்மபலனை விட்டவனோ. அவள் தியாகி என்று கூறப்படுகிறான்.

12. கர்மபலனை விடாதவர்களுக்கு இந்த உலகத்தை விட்டு சென்றபின் விருப்பமுள்ளதாயும், விருப்பமில்லாததாயும், இரண்டின் கலப்பாயும், மூன்று வகையான கர்மத்தின் பலன் சம்பவிக்கின்றது. கர்மபலனை விட்டவனுக்கோ இங்ஙனம் ஒருபோதும் உண்டாவதில்லை.

13. வீரனே! ஸாங்கிய உபதேசத்தில் ஒரு கர்மம் பூரணமடைவதற்கென்று கூறப்பட்டுள்ள ஐந்து காரணங்களையும் இப்பொழுது கேள்.

14. அவையாவன மூலப்பொருளும், செயல்புரிபவனும், வெவ்வேறான கருவிகளும், வெவ்வேறான செயல்களும், முன் தீர்மானமுமே, 

15. ஒரு மனிதன் சரீரத்தால், அல்லது வாக்கால், அல்லது மனத்தால், வேத நியமத்தின்படியோ அதற்கு எதிர்முறையிலோ செய்கிற எந்த கர்மமும் இந்த ஐந்து காரணங்களையும் உடையதாகவே இருக்கிறது.

16. இப்படியிருக்க, தவறான நிச்சயத்துடன் தனக்குரியதான ஆத்மாவை எவன் கர்த்தாவாகக் காண்கின்றானோ, அவன் மூடனாகவும் வளர்ச்சியடையாத புத்தியுள்ளவனாகவும் இருக்கிறான். 

17. எவனுடைய உள்ளத்தில் தான் கர்த்தா என்ற எண்ணம் இல்லையோ, எவனுடைய புத்தி பற்று கொள்வதில்லையோ, அவன் இவ்வுலகத்துப் பிராணிகளை கொன்றபோதிலும் கொல்வதில்லை, கட்டுப்படுவதும் இல்லை. 

18. அறிவும், அறியப்படுவதும், அறிபவனும் கர்மம் செய்யப்படுதலைத் தூண்டும் காரணங்கள். செயல்புரியும் கர்த்தாவும், செயலும், கருவிகளும், கர்மத்தின் மூன்றுவகையான ஆதார காரணங்கள்.

19. ஞானமும் கர்மமும் செயல்புரிபவனும் இயற்கையின் குணங்களின்படி மூன்று வகையாக பிரிக்கப்பட்டுள்ளன. அவைகள் குணங்களின்படி எவ்வாறு வகுக்கப்படும் என்பதைக் கேள்.

20. வெவ்வேறாக உள்ள ஜீவன்கள் அனைத்திலும் அழிவில்லாததாகிய ஒரே தெய்வீகத்தை பிரிவுபட்டதாயும் பிரிவுபடாததாயும் எதனால் மனிதன் பார்க்கின்றானோ, அந்த ஞானத்தை ஸாத்வீகம் என்று அறி.

21. வெவ்வேறான ஜீவன்கள் அனைத்திலும் தனித்தனியாக பிரிந்த வெவ்வேறான தெய்வீகத்தை எந்த அறிவு உணர்கிறதோ, அதை ராஜஸம் என்று அறி. 

22. எதனால் ஒருவன் மெய்ப்பொருளை கிரகிக்காமல் ஆதாரமின்றி ஒரு பொருளை அதுவே எல்லாம் என்று பற்றிக்கொள்கின்றானோ, அந்த அறிவு தாமஸம் ணைப்படும். 

23. விதிக்கப்பட்ட எந்த கர்மம் பற்று இல்லாமலும் விருப்பு வெறுப்பு இல்லாமலும் பிரதியுபகாரத்தில் நாட்டம் இல்லாமலும் செய்யப்படுகிறதோ, அது ஸாத்வீகம் எனப்படும்.

24. பிரதியுபகாரத்தில் நாட்டமுடன் அகங்காரபுத்தியுடனோ, மிகுந்த பிரயாசத்துடனோ எந்த கர்மம் செய்யப்படுகிறதோ, அது ராஜஸம் எனப்படும்.

25 தொடர்ந்து வரும் நஷ்டத்தை யோசிக்காமலும், முரட்டுத்தனமாயும், தன் ஆற்றலை அறியாமலும், மதிமயக்கத்தாலும், எந்த கர்மம் செய்யப்படுகிறதோ, அது தாமஸம் எனப்படும்.

26. பற்று நீங்கியவனும், நான் என்ற எண்ணம் இல்லாதவனும், உறுதியும் ஊாக்கமும் நிறைந்தவனும், வெற்றியினாலும் தோல்வியினாலும் பாதிக்கப்படாதவனும் ஆகிய செயலாளி ஸாத்வீகன் என்று சொல்லப்படுகிறாள். 

27 எளிதில் மனக்கிளர்ச்சி அடைபவனும், கர்மபலன் மேல் ஆசையுடையவனும், மகிழ்ச்சியிலும் சோகத்திலும் பற்று உடையவனும் ஆகிய செயலாளி ராஜஸன் என்று சொல்லப்படுகிறான்.

28. தன்னடக்கம் இல்லாதவனும், முரடனும், கர்வம் உடையவனும், வஞ்சகனும், சோம்பேறியும், அறிவீனனும், கிரகிப்பதற்கு காலதாமதம் செய்பவனும், தன்னம்பிக்கை இழந்தவனும் ஆகிய செயலானி தாமஸன் என்று சொல்லப்படுகிறான்.

29. இயற்கையின் மூன்றுவகை குணங்களுக்கு ஏற்றபடி புத்தியும் உறுதியும் மூன்று வகையாக பிரிந்திருக்கின்றன. இந்த வேறுபாடுகளைப் பற்றியும் குறையில்லாமல் சொல்கிறேன், கேள்.

30, பார்த்தா! உருவாகுதலையும் அழிவையும், செய்யத்தக்க காரியத்தையும் செய்யத்தகாத காரியத்தையும், பயத்தையும் பயமின்மையையும், பந்தத்தையும் பந்தமின்மையையும் எந்த புத்தி உள்ளபடி அறிகின்றதோ, அந்த புத்தியானது ஸாத்வீகமாகும்.

31. பார்த்தா! தர்மத்தையும் அதர்மத்தையும், செய்யத்தக்க காரியத்தையும் செய்யத்தகாத காரியத்தையும் உள்ளபடி அறியாத புத்தியானது ராஜஸம் எனப்படும்.

32. இருளால் மூடப்பட்டு அதர்மத்தை தர்மம் என்றும், எல்லா விஷயங்களையும் நேர்மாறாகவும் எந்த புத்தி கருதுகின்றதோ, அது தாமஸமாகும். 

33. யோகத்திற்கு தன்னை அர்ப்பணித்த ஒருவன் எந்த உறுதியால் பிராணனையும் மனத்தையும் இந்திரியங்களையும் பழக்குவிக்கின்றானோ, அந்த உறுதி ஸாத்வீகம் எனப்படும். 

34. அர்ஜுனா! எந்த உறுதியால் ஒருவன் தர்மத்திலும் செல்வந்திலும் மணத்தின் ஆசைகளிலும் ஆழ்ந்த பற்று கொண்டு பயனில் விருப்பமுள்ளவளாவானோ, அந்த உறுதி ராஜஸமாகும். 

35. பார்த்தா! எந்த உறுதியால் ஒருவன் துக்கத்தினின்றும் பயத்தினின்றும் துயரத்தினின்றும் நம்பிக்கையின்மையினின்றும் செருக்கினின்றும் விடுபடுவதில்லையோ, அந்த அறிவு கெட்ட உறுதி தாமஸமாகும்.

36. அர்ஜுனா! இப்போது மூன்று வகைப்பட்டுள்ள இன்பத்தின் விவரத்தை என்னிடம் கேள். 

37. ஒருவனுக்கு எந்த இன்பம் பயிற்சியால் உண்டானதோ, எதனால் துன்பத்தின் முடிவை எய்துகின்றானோ, எது ஆரம்பத்தில் விஷம் போலும் முடிவில் அமிர்தம் போலும் உள்ளதோ, எது புத்தியை தெளிவாக்குகின்றதோ, அந்த இன்பம் ஸாத்வீகம் எனப்படும்.

38. எந்த இன்பம் இந்திரியங்களிலும் இந்திரியவிஷயங்களிலும் கட்டுண்டதாய், முதலில் அமிர்தத்திற்கு ஒப்பாகவும் முடிவில் விஷத்தைப் போலவும் உள்ளதோ, அந்த இன்பம் ராஜஸம் எனப்படும்.

39. எந்த இன்பம் தூக்கம், சுவனமின்மை, சோம்பல் முதலியவற்றினின்று தோன்றியதாய், ஆரம்பத்திலும் முடிவிலும் ஆத்மாவை இருளடையச்செய்கிறதோ, அந்த இன்பம் தாமஸம் என்று கூறப்படும்.

40. இயற்கையினின்று உதிந்த இந்த மூன்று குணங்களினின்றும் விடுபட்டதாக உள்ள ஜீவன் பூவுலகிலோ, வானுலகில் தேவர்களிடையிலோ இல்லை. 

41. பிராம்மணர், க்ஷத்திரியர். வைசியர், சூத்திரர், இவர்களுடைய கர்மங்களும் அவரவர் இயல்பின் குணங்களின்படி வகுக்கப்பட்டுள்ளன.

42. அமைதி, அடக்கம், தவம், சுத்தம், தயை, நேர்மை, ஞானம், அறிவு. விசுவாசம், இவையனைத்தும் இயற்கையில் ஏற்பட்ட பிராம்மண கர்மம்.

43. சூரத்தனம், கூர்மை, திடம், தைரியம், போரில் சாமர்த்தியம், பொறுப்புணர்வு, அடக்கியாளும் தன்மை, ஆகிய இவை இயற்கையில் ஏற்பட்ட க்ஷத்திரிய கர்மங்கள்.

44. பயிர்த்தொழில், கால்நடைகளை வளர்த்து பராமரித்தல், வியாபாரம். இவை இயற்கையில் ஏற்பட்ட வைசிய கர்மங்கள். பிறர்க்கு அடிமை வேலை செய்வது சூத்திரருக்கு இயற்கையில் ஏற்பட்ட கர்மமாகும்.

45. மனிதன் ஒவ்வொருவனும் தன்னுடைய கர்மத்தில் ஈடுபாடுள்ளவனாக இருந்தால் அவன் பூரண நிலையை அடைகிறான். தன் கர்மத்தில் நிலைபெற்றவன் எவ்வாறு பூரண நிலையை அடைகிறானோ, அதைக் கேள்.

46. எவனிடமிருந்து ஜீவ வர்க்கங்கள் எல்லாம் உற்பத்தியாகியுள்ளனவோ, எவனால் இவ்வனைத்தும் வியாபிக்கப்பட்டுள்ளதோ, அவனை மனிதன் தன்னுடைய கர்மத்தால் பூஜிக்கும்பொழுது அவன் பூரண நிலையை அடைகிறான்.

47. தவறுகள் உடையதாயினும் ஒருவனுக்கு இயற்கையில் ஏற்பட்ட கர்மமே பிறனுடைய கர்மத்தைக்காட்டிலும் மேலானது. இயற்கையில் நியமிக்கப்பட்ட கர்மத்தை செய்வதால் அவன் பாவத்தை அடைவதில்லை.

48. குறைபாடுள்ளதாயினும் இயற்கையின் நியமமாகிய கர்மம் விடத்தக்கது அல்ல. நெருப்பு ஆரம்பத்தில் புகையால் சூழப்படுவது போல், அனைத்து செயல்களும் தவறுகள் சூழ்ந்ததாகவே இருக்கும்.

49. எங்கும் பற்றில்லாத புத்தியுடையவனாகவும், ஜெயிக்கப்பட்ட அந்தக்கரணம் உடையவனாகவும், மனக்கிளர்ச்சி அடையாதவனாகவும் உள்ள துறவியானவன் சுர்மத்தினின்று விடுபட்ட உயர்ந்த பூரண நிலையை அடைகிறான்.

50. அந்த உயர்நிலையை அடைந்தவன் எவ்வகையால் ஞானத்தின் மேலான நிலையாகிய பிரம்மத்தை அடைகின்றானோ, அவ்வகையை சுருக்கமாக என்னிடம் கேள்.

51. பரிசுத்தமான புத்தியுடன் கூடியவனாய், திடத்தால் தன்னை அடக்கி, சப்தம் முதலிய விஷயங்களை ஒழித்து, விருப்பு வெறுப்புகளையும் மேற்கொண்டு,

52. தனிமையில் வாழ்பவளாய், உண்டியைச் சுருக்கியவளாய், மனதையும் பேச்சையும் உடலையும் அடக்கியவனாய், எப்போதும் தியானயோகத்தில் ஆழ்ந்தவனாய், துறவியாய்,

53. அகங்காரத்தையும், கர்வத்தையும், முரட்டுத்தளத்தையும், ஆசையையும், கோபத்தையும், உடைமையையும் விட்டவனாய், 'எனது' என்ற எண்னாம் இல்லாமல் மன அமைதியுடையவனாய் இருப்பவன் பிரம்மனுடன் ஒன்றாவதற்கு தகுதியுள்ளவனாக இருக்கிறான்.

54. பிரம்மனில் ஒன்றியபின் அவன்: ஆசைப்படுவதுமில்லை. அவன் எல்லா உயிர்களிடத்தும் சமமானவனாகி என்னிடத்தில் ஒப்புயர்வற்ற பக்தியை அடைகிறான்.

55. அந்த பக்தியால், நான் உண்மையில் யார் என்பதையும் உண்மையில் எப்படிப்பட்டவன் என்பதையும் அவன் உணர்கிறான். அவ்வாறு அவன் என்னை இருக்கிறவண்ணமாக அறிந்து இமைப்பொழுதிலேயே என்னில் ஒன்றிவிடுகிறான்.

56. அவள் எப்பொழுதும் எல்லா கர்மங்களையும் செய்துகொண்டே இருப்பவனாயினும் என்மேல் சார்ந்தவனாக இருந்தால், என் அருளால் அவன் அழியாததும் நித்தியமானதுமான நிலையை அடைகின்றான்.

57. நீ மனத்தால் எல்லா கர்மங்களையும் என்னிடத்தில் சமர்ப்பித்து, என்னைவிட வேறொன்றையும் உயர்வாய்க் கருதாதவனாய், சிந்தனைக்குரிய யோகத்தை ஆதாரமாகக் கொண்டவனாய், எப்போதும் என்னிடம் சித்தத்தை நிறுத்தியவனாய் ஆவாய்!

58. நீ என்னிடம் சித்தத்தை வைத்து என்னருளால் எல்லா கஷ்டங்களையும் தாண்டிச்செல்வாய் ஆனால் அகங்காரத்தால் கேளாமற்போனால் அழிவடைவாய்.

59. நீ அகங்காரத்தில் நிலைத்திருந்து போர் புரியமாட்டேன் என்று நினைப்பாயென்றால், உன்னுடைய இந்த தீர்மானம் தவறாகும். இயற்கையானது உன்னை கட்டுப்படுத்தி ஏவும். 

60. குந்தீ புத்திரனே! மதிமயக்கத்தால் நீ இதை ஏற்க மறுத்தாயென்றால் இயற்கையில் உனக்கு உண்டான கர்மத்தால் கட்டப்பட்டவனாய் நீ அதை உன் வசமில்லாமலேயே செய்வாய்.

61. அர்ஜுனா! எல்லா உயிர்களின் இதயத்திலும் உள்ள ஈஸ்வரன் அவைகளை தன்னுடைய மாயாசக்தியினால், அவைகள் ஒரு இயந்திரத்தில் நிறுத்திவைக்கப்பட்டிருப்பது போல் ஆட்டிவைக்கிறான்.

62. பாரதா! முழு மனதுடனும் அவனில் தஞ்சம் புகுவாய். அவ்வாறு செய்தால் நீ அவன் அருளால் நித்திய வாசஸ்தலத்தையும் ஒப்புயர்வற்ற சாந்தியையும் அடைவாய்.

63. இங்ஙனம் இரகசியங்களுள் சிறந்த இரகசியமான இந்த ஞானம் உனக்கு என்னால் எடுத்துரைக்கப்பட்டது. இதை இருக்கிறவண்ணமாக ஆராய்ந்து எப்படி விரும்புகிறாயோ அப்படி செய்.

64. உயர்ந்ததும், இரகசியங்களுள் சிறந்ததுமான எனது வார்த்தையை மற்றொருமுறையும் கேள். எனக்கு திடமான சிநேகிதனாக நீ உள்ளாய். ஆகையால் உன் நன்மைக்காக இதைக் கூறுகிறேன்.

65. என்னிடம் மனத்தை வைத்தவனாய், என்னிடம் அன்பு செலுத்துபவனாய், என்னை பூஜிப்பவனாய், என்னை துதிப்பவனாய் நீ இருந்தாயென்றால் நிச்சயமாக என்னையே வந்தடைவாய். எனக்கு நீ மிகவும் பிரியமானவன், ஆகையால் இதை உனக்கு வாக்காக கொடுக்கிறேன். 

66. எல்லா தர்மங்களையும் விட்டொழித்து, என் ஒருவனிலேயே தஞ்சம் புகுவாய். நான் உன்னை எல்லாப் பாவங்களினின்றும் விடுவிப்பேன். இதில் சந்தேகம் வேண்டாம்.

67. இதை தவம் செய்யாதவனுக்கு சொல்லவேண்டாம்; பக்தி இல்லாதவனுக்கும் கேட்பதற்கு செவிசாய்க்காதவனுக்கும் இதை ஒருபோதும் சொல்லவேண்டாம். மேலும் என்னில் எவன் குற்றம் காண்கின்றானோ அவனுக்கும் சொல்லவேண்டாம்.

68. ஏவன் இந்த சிறந்த இரகசியத்தை என் பக்தர்களுக்கு அளிக்கின்றானோ, அவன் என்னிடம் ஒப்புயர்வற்ற பக்தியை செய்து நிச்சயமாக என்னையே அடைகின்றான்.

69. மனிதர்களுள் அவனை விட எவனும் எனக்கு அதிகப் பிரியமான சேவை செய்பவனும் இல்லை, அவனைவிட வேறொருவன் எனக்கு அதிகப் பிரியமானவனும் இப்பூவுலகில் உடண்டாகப்போவதும் இல்லை.

70. மேலும் எவன் இந்த புண்ணியம் வாய்ந்த சம்பாஷணையை ஆராய்ச்சி செய்கின்றானோ, அவன் ஞான யக்ஞத்தால் என்னை பூஜிக்கிறான் என்பது என் கருத்து.

71. விசுவாசம் உடையவனாகவும், தவறான சிந்தை இல்லாதவனாகவும், எந்த மனிதன் இதைக் கேட்கின்றானோ, அவனும் கூட விடுவிக்கப்பட்டவனாய் புண்ணியம் செய்தவர்களுக்குரிய புண்ணிய உலகங்களை அடைகின்றான்.

72. பார்த்தா! உன்னால் ஒருமைப்பட்ட மனத்துடன் இது கேட்கப்பட்டது என்றும், அறியாமையினின்று உதித்த உன்னுடைய மதிமயக்கம் நாசமடைந்தது என்றும் நாள் நம்புகிறேன்.

73. அர்ஜுனன் கூறியது: மதிமயக்கம் நாசமடைந்துவிட்டது; எனக்கு உன்னுடைய அருளால் நினைவு  திரும்பிவிட்டது. சந்தேகம் நீங்கப்பெற்றவனாக நிலைத்து நிற்கின்றேன். உன்னுடைய வார்த்தையின்படிவே செய்கிறேன்.  

74. ஸஞ்சயர் கூறியது: இங்ஙனம் நான் வாசுதேவனுக்கும் மகாத்மாவான அர்ஜுனனுக்கும் நிகழ்ந்த இந்த சம்பாஷணையைக் கேட்டேன். ஆச்சரியமும் ஆனந்தமும் என்னை புளகாங்கிதம் அடையச் செய்கிறது.

75. நான் வியாசருடைய திருவருளால் இந்த ஒப்புயர்வற்ற இரகசியமான யோகத்தை யோகேஸ்வரனாகிய கிருஷ்ணனிடமிருந்து நேராக தானே அவதாரமாக வந்து சொல்ல, கேட்கப்பெற்றவன் ஆனேன்.

76. கேசவனுக்கும் அர்ஜுனனுக்கும் நிகழ்ந்த இந்த புண்ணியம் வாய்ந்த அற்புதமான சம்பாஷணையை நினைக்கும்பொழுதெல்லாம் மகிழ்ச்சியால் மலைத்து நிற்கின்றேன். 77. கிருஷ்ணனுடைய அந்த வெகு அற்புதமான உருவத்தையும் நினைக்கும்பொழுதெல்லாம் எனக்கு பெரியதொரு வியப்பு உண்டாகிறது. மீண்டும் மீண்டும் மகிழ்ச்சியும் கொள்கின்றேன். 

78. யோகேஸ்வரனாகிய கிருஷ்ணன் எங்கே இருக்கின்றானோ, வில்லாளியாகிய அர்ஜுனன் எங்கே இருக்கின்றானோ, அங்கே மகிழ்ச்சியும் வெற்றியும் இருப்பது நிச்சயம்.

                                       ஓம் தத் ஸத்
