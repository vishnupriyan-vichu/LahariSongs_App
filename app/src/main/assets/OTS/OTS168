168. மா தயவே தேவ தயவே

     மா தயவே தேவ தயவே 
     மானிலத்தில் தேவை எனக்கே

வாக்களித்த வானபரன் 
வாக்குமாறார் நம்பிடுவேன் 
நம்பினோரைக் கைவிடாரே 
நற்பாதமே சரணடைந்தேன்

என்னில் ஏதும் பெலனில்லையே 
எந்தனுக்காய் இராப்பகலாய் 
நீதியுள்ள நேசர் இயேசு 
நிச்சயமாய் பரிந்துரைப்பார்

தாயின் வயிற்றில் இருந்த முதல் 
தமக்காய் என்னைத் தெரிந்தெடுத்தார்
என் அழைப்பும் நிறைவேற 
எப்படியும் கிருபை செய்வார்

தம் மகிமை தரணியிலே 
தாமதமாய் நடந்திடினும் 
சார்ந்தவரை அனுதினமும் 
சோர்ந்திடாமல் ஜெபித்திடுவேன்

