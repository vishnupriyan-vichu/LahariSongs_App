106. சீயோனே ஆர்ப்பரி

     சீயோனே ஆர்ப்பரி 
     சிருஷ்டி கர்த்தரான உந்தன் 
     சர்வ வல்ல தேவனே

சென்றதாம் பாதைகளிலே 
சேதமே யாதுமணுகா 
கண்மணிபோலே காவல் செய்தோனே 
நன்றியுடன் பாடுவோம்

நீக்கினார் பாவப்பாரமே 
போக்கினார் சாபம் யாவுமே 
தாழ்த்தியே நீசக் கோலமதாக 
தம் ஜீவனை ஈந்தாரே

ஆதரவற்ற நேரத்தில் 
ஆறுதலில்லா வேளையில் 
அன்பாலணைத்து ஆறுதலீந்த 
அன்பனைப் போற்றிடுவோம்

நிந்தையிலும் சோதனையிலும் 
வந்ததாம் தொல்லைகளிலும் 
கர்த்தரின் புதிய நாமத்தினாலே 
ஜெயம் நமக்கீந்தாரே

