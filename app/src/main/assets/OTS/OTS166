166. மணவாளன் இயேசு

     மணவாளன் இயேசு - என்றும் 
     மாறா நல் நேசர் - நம்மை 
     மகிமையில் கொண்டு செல்வார் 
     மகிழ்ந்து அவரை நாம் துதித்திடுவோம்

பாவ இருளும் நாச வலையும் - நீச 
மனித வாழ்வின் பலன்கள் 
நேசரை நாடி அவர் பின் சென்றால் 
நித்திய வாழ்வு சுகவாழ்வு

மாறிப் போகும் வானம் பூமி 
அழிந்து போகும் லோக வாழ்வு 
அழியா தன்மையை அடைந்து நீ மகிழ 
அன்பர் இயேசுவை அண்டிடுவாய்

அலைந்து திரிந்த நாட்கள் போதும் 
ஆறுதல் அடைய அழைக்கின்றார் 
அவனியில் வேறு வழியில்லையே 
ஆண்டவர் இயேசுவின் அன்பே அல்லால்

