1 వ అధ్యాయము - అర్జున విషాద యోగము

1. ధృతరాష్ట్రుడు పలికెను: ఓ సంజయా! నా కుమారులును, పాండురాజు కుమారులును యుద్ధము చేయగోరువారై పుణ్యక్షేత్రమైన కురుక్షేత్రమున సమకూడిన తర్వాత ఏమి చేసిరి?

2. సంజయుడు పలికెను: పాండు కుమారులచే యుద్ధ నియమ ప్రకారము ఏర్పరచబడిన సైన్యమును జూచి దుర్యోధనుడు గురువయిన ద్రోణాచార్యుని సమీపించి ఇట్లు పలికెను.

3. ఓ గురునాథా! బుద్ధిమంతుడును, నీ శిష్యుడు నయిన ద్రుపదుని కుమారునిచే నేర్పుతో రచింపబడిన పాండు పుత్రులయొక్క గొప్పసేనను చూడుము.

4. ఇచ్చట యుద్ధమున భీమార్జునులతో సమానులగు శూరులయిన ధనుర్ధరులు పలువురున్నారు.

5. సాత్యకి, విరాటుడు, మహారథుడగు ద్రుపదుడు, ధృష్టకేతువు, చేకితానుడు, పరాక్రమ శాలియగు కాశీరాజు, పురుజిత్తు, కుంతి భోజుడు, నరులలో శ్రేష్ఠుడైన శైబ్యుడు,

6. బలవంతుడయిన యుధామన్యుడును, శక్తిమంతుడయిన ఉత్తమౌజుడును, సుభద్రా కుమారుడును (అభిమన్యుడు), ద్రౌపదేయులును అందున్నారు. వీరందరును మహాయోధులు.

7. బ్రాహ్మణోత్తమా! నీకు తెలియుటకొరకు మనయందు ప్రధానులను గూర్చియు నా సేనా నాయకులను గూర్చియు ఇప్పుడు నీకు తెల్పెదను.

8. తమరు, భీష్ముడు, కర్ణుడు, యుద్ధమునందెప్పుడును జయశీలురయిన కృపుడు, అశ్వత్థామ, వికర్ణుడు, సోమదత్తుని కొడుకు (భూరిశ్రవుడు) మున్నగు వారున్నారు.

9. నా కొరకు ప్రాణములను విడువ సిద్ధమైన శూరులు ఇంకను పలువురు కలరు. వారందరున వివిధ విద్యయందారితేరినవారు. ఆయుధములతో కూడినవారు. యుద్ధ

10. భీష్మునిచే రక్షింపబడుచున్న మన సైన్యము అపరిమితము. కాని భీమునిచే రక్షింపబడు పాండవుల సైన్యము పరిమితముగ నున్నది.

11. మీరందరును 'సేవావ్యూహ ప్రవేశమునందలి ఆయా ముఖ్య స్థానములలో నిలిచియుండి భీష్మునినే రక్షింతురు గాక,

12. అపుడు శత్రువులను జయించువాడును కురువంశమునందు మహావృద్ధుడును, పితామహుడునయిన భీష్ముడు, దుర్యోధనునకు సంతోషము కల్గించునట్లు సింహనాదము కావించి, తన శంఖమును బిగ్గరగా పూరించెను.

13. తరువాత శంఖములు, భేరులు, శృంగములు అన్నియు ఒక్క సారిగా మ్రోగింపబడెను. ఆ సంఘటిత ధ్వని మిక్కిలి భీకరముగా నుండెను. 

14. అనంతరము తెల్లని గుఱ్ఱములు పూచ్చిన మహారథము నందుండి కృష్ణుడును అర్జునుడును కూడ దివ్యములైన తమ శంఖములను పూరించిరి.

15. హృషీకేశుడు (శ్రీకృష్ణుడు) పాంచజన్యమను శంఖమును, ధనంజయుడు (అర్జునుడు దేవదత్తమను శంఖమును పూరించిరి. భయంకర కార్యములు చేయువాడును, భోజన ప్రియుడును (వృకోదరుడు) అయిన భీముడు పౌండ్రమను తన భయంకరమైన శంఖమునూరెను,

16. కుంతీ పుత్రుడగు యుధిష్ఠిర మహారాజు అనంత విజయమను తన శంఖము మాదెను. నకుల సహదేవులు క్రమముగా సుఘోష మణిపుష్పకములను తమ శంఖముల సూదిరి.

17-18 గొప్ప విలుకాడైన కాశీరాజు, మహారథుడైన శిఖండి, ధృష్టద్యుమ్నుడు, విరాటుడు, ఆజయుడైన సాత్యకి, ద్రుపదుడు, ద్రౌపది కుమారులు, పరాక్రమబాహువులు గల సుభద్రా కుమారుడు (అభిమన్యుడు) మొదలైన వారందరును నలుదిశలలోను వేరు వేరుగా తమ శంఖముల మాదిరి. 

19. వివిధములైన ఈ శంఖముల ధ్వని ఆకాశమును, భూమిని ప్రతిధ్వనింప జేయుచు ధృతరాష్ట్రు కుమారుల హృదయములను భేదించెను.

20. ఆ సమయమున అర్జునుడు వానర ధ్వజముగల రథముపై కూర్చుండి ఎదురుగానున్న ధృతరాష్ట్రకుమారులను చూచి ఆయుధములు ప్రయోగించే తరుణమురాగా తన నింటిని ఎత్తి కృష్ణునితో ఈ వాక్యములను పలికెను.

21. అర్జునుడు పలికెను: ఓ అచ్యుతా! నా రథమును రెండు సేవల నడుమ నిలుపుము..

22. ఈ రణప్రయత్నమునందు నేను ఎవరితో యుద్ధము చేయవలెనో అట్టి యుద్ధాసక్తులను చూచుట కవకాశము కల్గును.

23. దుర్బుద్ధిగల ధృతరాష్ట్రు కుమారుని సంతోషింపజేయు కోరికతో యుద్ధము చేయుటకై ఇచ్చటకు వచ్చిన వారిని నేను చూచెదను.

24-25. సంజయుడు పలికెను: ఓ ధృతరాష్ట్రా! నిద్రను జయించిన వాడగు అర్జునునిచే ఇట్లు చెప్పబడినవాడై, శ్రీకృష్ణుడు రెండు సేనలకు నడుమ, బీష్మ ద్రోణులు, ఇతర పృథ్వీపతులయొక్క సమక్షమున ఉత్తమమైన రథమును నిలిపి, ఓ పార్థా! ఇచ్చట సమావేశమైన కురువంశీయులనందరిని చూడుమని పలికెను. 

26. అర్జునుడచ్చట రెండు సేనల నడుమనుండిన తండ్రులను, తాతలను, గురువులను, మేనమామలను, సోదరులను, కుమారులను, మనుమలను, మిత్రులను, మామలను, హితులను చూచెను.

27. కుంతీ పుత్రుడైన అర్జునుడు బంధువులనందరిని చూచి దయతో కూడినవాడై మనస్సు వికలమై విషాదముతో ఇట్లు పలికెను.

28-29. అర్జునుడు పలికెను: కృష్ణా! యుద్ధము చేయు కోరికతో నా ముందు నిలబడియున్న ఈ బంధువులను చూచి నా అవయవములు తేలిపోవుచున్నవి, నోరు ఎండిపోవుచున్నది, శరీరము కంపించుచున్నది. రోమములు గగుర్పొడుచుచున్నవి.

30. ఓ కేశవా! నా గాండీవము చేతినుండి జారిపోవుచున్నది. నా చర్మము మండి పోవుచున్నది. నాకిచ్చట నిలబడుటకు శక్యము కాకున్నది. నా మనస్సు చలించు చున్నది.

31. కృష్ణా! విరుద్ధములైన అపశకునములను కూడా నేను చూచుచున్నాను. యుద్ధమున నావారిని చంపుటవలన ఎట్టి మేలు కలుగునో నేను చూడజాలకున్నాను.

32. కృష్ణా! విజయమునుకాని, రాజ్యమునుకాని, సుఖములను కాని అభిలషింప జాలకున్నాను. ఓ గోవిందా! ఆ రాజ్యము వలన మనకేమి ప్రయోజనము? భోగములవలనను, జీవితమువలనను ప్రయోజనమేమి?

33. ఎవరి కొరకు మనము రాజ్యమును, భోగములను, సుఖములను, కోరుచున్నామో వారే ఇచ్చట ప్రాణమును సంపదను విడుచుటకు సంసిద్ధులై యుద్ధమునందు సమకూడి నిలబడియున్నారు.

34. గురువులు, తండ్రులు, కుమారులు, తాతలు, మేనమామలు, మామలు, బావమరుదులు, మనుమలు, ఇంకను ఇతర బంధువులందరును ఉన్నారు. 

35. మధుసూదనా ! వీరు నన్ను చంపగోరువారైనను, నేను ముల్లోక రాజ్యాధిపత్యముకొరకైనను, ఈ భూమియొక్క ఆధిపత్యముకొరకైనను వీరిని చంపగోరడములేదు.

36. ఓ జనార్ధనా! ధృతరాష్ట్ర, కుమారులను చంపుటవలన మేమెట్టి ఆనందమును పొందగలము? ఈ దుర్మార్గులను చంపినచో మనకు పాపమే వచ్చును.

37. అందుచే ఓ నూధవా! మనము మన బంధువులగు ధృతరాష్ట్రుని కుమారులను చంపుటకు తగినవారము కాము. మన వారిని చంపుటవలన మనమెట్లు సుఖము కొండగలము?

38-39, పేరాసచే వివేకమును కోల్పోయిన వీరు కులమును నిర్మూలించుటవలన కలుగు సాసమునుగాని, మిత్రులకు ద్రోహము చేయుట వలన కలుగు పాపమును గాని చూడజాలకున్నారు. ఓ జనార్ధనా! కులమును విర్మూలించుటచే కలుగు దోషమును స్పష్టముగా చూడగల మేము ఈ పాపమునుండి తొలగు మార్గమును తెలుసుకొనవలదా?

40. కులము నాశనమగుట వలన అనాది కాలమునుండి ఆచరింపబడుచున్న వంశాచారములు చెడిపోవును. మరియు ధర్మము నశించినచో కులములో ఉన్నవారు ఆధర్మముపాలగుదురు.

41. ఓ కృష్ణా! అధర్మము పెచ్చు పెరిగివచో, కుల స్త్రీలు కుంట లగుదురు. వృష్టి వంశమునందు జన్మించిననాడా! స్త్రీలు పతితలయినచో దుష్ట సంతానము కలుగును.

42. కుల సాంకర్యము చేత కులమును నాశనము చేసిన వారికిని, నశించిన కులమునకును నరకలోక నివాసము తప్పదు. వీరియొక్క సిత్సలకు పిండ తర్పణోదక దానము, ఆపకర్మలు నిలిచిపోవును. 43. కులమును నాశనము చేసిన పాతకుల యొక్క కులసాంకర్యము కలిగించే ఈ క్రూర చేష్టల వలన సర్వ విధములైన జాతీయ ప్రణాళికలకును, కుల ధర్మమునకును వినాశ మేర్పడును.

44. ఓ జనార్దనా క్రమము నశించిన వారు శాశ్వతముగా వరకలోక నివాసులగుదురవి వినియున్నాము..

45. అకటా, ఏ రాజ్యభోగముల మీది పేరాశతో మా బంధు జనులనే వధింపబూనితిమో ఆ కారణముచే, గొప్ప పాప కార్యమును చేయుటకు మేము తలపడినాము. 

46. మాటు పోరాడనివాడవై, నిరాయుధుడనై యుండగా ఆయుధపాణులగు ధృతరాష్ట్ర పుత్రులు యుద్ధరంగమున నన్ను చంపినచో అది నాకు మిక్కిలి శ్రేయస్కరమై యుండును.

47. సంజయుడిట్లు పలికెను. అర్జునుడు రణరంగములో ఆ విధముగా పలికి తన విల్లును, బాణములను పడవేసి దుఃఖముతో కల్లోలితమైన మనస్సు కలవాడై ఆసనముపై చతికిలబడెను. 
ఇట్లు బ్రహ్మ విద్యగాను యోగ శాస్త్రముగాను శ్రీ కృష్ణునకును అర్జునుడికిని మధ్య సంభాషణగాను కొనసాగిన శ్రీమద్ భగవద్గీత అను ఉపనిషత్తులో 'అర్జున విషాదయోగము' అని పేరు పొందిన ప్రథమాధ్యాయము సమాప్తము.
