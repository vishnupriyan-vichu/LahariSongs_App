92. మహిమ స్వరూపుండా - లారయ్యా
\tమహిమ స్వరూపుండా - లారయ్యా
\tప్రేమ స్వరూపుండా - హల్లేలూయా
\tమహిమ స్వరూపుండా

దీనుల యెడల దీనుడా 
మూర్ఖుల యెడల శూరుడా 
మహిమ స్వరూపా ఇది నీ లీల 
చెల్లును నీకే స్తుతి ఘనత

అలనాడు పితరులన్ చేర్చిన విధముగా 
ఈనాడు వధువును కూర్చితివయ్యా
అద్భుతకరుడా వివరించలేము 
నీదు ప్రేమానురాగంబును

ప్రియురాలికి మర్మం తెలిపితివయ్యా
సత్య వాక్యము చాటితివయ్యా
మహిమ రాజ్యమును మాకైనొసంగ
మర్మముగా నీవు అరుదెంచితివిగా
